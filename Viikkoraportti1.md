# Viikon tehtävät

-   Kurssin materiaaleihin tutustuminen ja kurssiympäristön käyttöönotto
    -   Moodlen ohjeet ja yksityiskohtaiset ohjeet github.io
    -   Labtooliin rekisteröityminen
-   Toteutusympäristön valinta ja konfigurointi
    -   GitHub-repository
    -   Toteutusvälineisiin tutustuminen ja niiden valinta
        -   Olen koodannut Javalla runsaasti ja ammattimaisesti, mutta edellisestä kerrasta on n. 15 vuotta, joten tutustuminen tämän hetken tilanteeseen oli tarpeen
    -   Työvälineiden käyttöönotto: OpenJDK, JavaFX, VSCode
-   Aihevalinta
    -   Aihe-ehdotuksiin tutustuminen ja aiheen valitseminen
    -   Tutustuminen päällisin puolin eri reitinvalinta-algoritmeihin ja kahden algoritmin valinta
-   Määrittelydokumentin ja viikkoraportin tuottaminen

# Ohjelman edistyminen

-   Ei toteutusta Hello Worldiä pidemmälle vielä

# Oppimisreflektio

-   Tutustuin hiukan kolmeen aihealueeseen aiheen valinnan yhteydessä, joiden kanssa en ole pitkään aikaan ollut missään tekemisissä: salaus, pakkaaminen ja reitinhaku. Näistä pakkaaminen olisi ollut selkein mutta tylsin. Salauksen matematiikka vaikutti liian suurelta riskiltä, sillä matematiikan opinnoistani on vuosikymmeniä.
-   Tutustuin reitinhakualgoritmien vaihtoehtoihin pintapuolisesti. Suoritin tietorakenteiden ja algoritmien peruskurssit yliopistolla 90-luvulla, joten tässä on vielä paljon kiinniotettavaa.
-   Tutustuin tällä hetkellä käytössä oleviin Java-maailman toteutusvälineistön vaihtoehtoihin. Yksi oma tavoitteeni kurssilla on palauttaa koodausrutiinia, joka on suurimmaksi osaksi haihtunut vuosien muun tyyppisen työn aikana.

# Haasteet

Fringe Searchin toiminta jäi vielä hiukan hämäräksi. Samoin taso, jolla määrittelydokumentti pitää kirjoittaa, tuntui epävarmalta.

Kurssilla on uusia työvälineitä ja käytäntöjä kuten Labtool ja viikkoraportit, joten en ole aivan varma, osaanko soveltaa ohjeita niiden suhteen oikein. Toivon palautetta tämän ja edellisen kohdan osalta.

Aihevalinta oli haasteellista, koska töiden vaativuutta on lähes mahdotonta arvioida. Avoin ohjaustilaisuus ensimmäisellä viikolla aihevalintaa varten voisi olla hyödyksi. Koska minun pitää olla varma siitä, että saan tänä vuonna valmiiksi sekä tämän että muut meneillään olevat kurssit, jouduin priorisoimaan ennakoitavissa olevaa toteutuksen työmäärän aiheen kiinnostavuuden ohi valinnassa. Päädyin lopulta keskitien vaihtoehtona reitinhakualgoritmeihin.

Sama haaste koski myös pythonia: olen käyttänyt sitä kursseilla, viimeksi datatieteen johdantokurssin harjoitustyössä, mutta minulla ei ole selkäydintuntumaa arvioida, kuinka vaativaa toteutus olisi pythonilla ollut, joten valitsin tutumman Javan.

Marraskuun puoliväliin jatkuvassa implementaation julkistetusta ilmoittautumisajasta saa virheellisen käsityksen, milloin kurssille pitää/voi/kannattaa ilmoittautua. Nyt pääsin mukaan ensimmäisellä viikolla lähinnä hyvällä onnella. Tämä ei ehkä ole ongelma tutkinto-opiskelijoille, mutta erillisten opintojen opinto-oikeudella toimivana aikuisopiskelijana olen täysin kurssisivulla julkaistujen päivämäärien varassa. Tämä väärinkäsitys maksoi itselleni myös hyvää aikaa ensimmäisellä viikolla, jolloin olisin ehkä voinut sparrata aihevalintaa ohjaajan kanssa.

Kurssin nimeäminen on erikoinen: valitsin kurssin opintosuunnitelmaan, koska oletin sen jotenkin keskittyvän tekoälyalgoritmeihin. Aika pian käy ilmi, että kurssin vaatimalla tasolla ei ole mahdollista ennustettavasti ja kohtuullisella ajankäytöllä määritellä, toteuttaa ja testata esim. neuroverkkoihin liittyviä algoritmeja, ja aiheen rajaaminen itsessään olisi iso työ. Eikö edes yliopisto ole säästynyt tekoälyn työntämiseltä joka paikkaan.

# Jatkosuunnitelma

Seuraavalla viikolla

-   Tutustun tarkemmin valittuihin algoritmeihin (Dijkstra ja etenkin Fringe Search)
-   Toteutan käyttöliittymän ensimmäisen version (JavaFX)
-   Kartoitan testiaineistojen saatavuutta ja lataan käyttöliittymätön aloituksen vaatiman testiaineiston
-   Stretch objective: ajan salliessa ajoitan Dijkstran toteutuksen

# Laajojen kielimallien käyttö

Käytetty seuraaviin tarkoituksiin:

-   Kysymykset tämän hetken de facto -standardeista Java-toteutusvälineistössä (JDK, UI, testaus)
-   Tieteellisten viittausten muodon stilisointi

# Käytetty työaika

N. 15 h
